# Подготовка за изпит

## Задача 1 - Бомби

Напишете програма, която детонира всички бомби в масив. Като вход ще получите число N и N числа. След това ще получите 2 числа - първото представлява бомбата в масива, а второто - магнитута на взрива. Бомбите се детонират отляво надясно като при детонация всяка бомба премахва от масива себе си и набор от числа отляво и отдясно на себе си равен на магнитута. Програмата да връща масива след всички детонации. (Ако една бомба попадне в магнитута на друга бомба, то тя се елеминира без да се детонира)

### Пример:
```
Вход:                           Изход:
13                              4 6 0
4 7 1 3 2 3 6 1 8 3 4 5 0
3 2
```

## Задача 2 - Плод и зеленчук
Вие сте собственик на магазин за плодове и зеленчуци и искате да автоматизирате работата си и затова решавате да напишете програма, която следи наличния инвентар и печалбите накрая на деня. Всеки продукт, който продавате си има име, количество и цена. Като вход ще получите число N - броят на продуктите в инвентара ви, а на следващите N реда - продуктите с техните характеристики. След това ще получите число M и М реда във формат `{име} {количество}`, които представляват заявка за копуване на продукт с конкретно име и количество. Ако нямате достатъчно продукти да се изведе съобщение: "Not enough {име}". Ако има трябва да обновите количеството в инвентара ви. Накрая да се изведе общата печалба от всички продажби.

### Бонус:
Информацията за инвентара да се прочита от текстов файл и след всички продажби да се записва обратно в текстов файл

### Пример:
```
Вход:                       Изход:
5                           Not enough Tomato
Orange 10 2.34              Not enough Orange
Lemon 50 1.23               80.58
Carrot 20 3.42
Apple 30 1.50
Tomato 0 3.00
6
Orange 8
Carrot 5
Apple 20
Tomato 6
Orange 5
Lemon 12
```

## Задача 3 - Разносвач на мляко

Иванчо е започнал работа като разносвач на мляко. Той обикаля през цялото село, като през някои къщи спира, за да вземе мляко, а през някои
спира, за да продава мляко. Той обаче може да носи ограничено количество мляко. Един ден, се обадила баба му, която го поканила на гости, но понеже Иванчо е на работа не е сигурен дали ще има възможност да я навести и да се върне обратно. Вашата задача е да напишете програма, която
да казва на Иванчо дали ще може да мине през баба си и да се върне обратно в тях. Като вход програмата ще получава число N - размерът на
селото, което ще представяме с матрица, която също се получава като вход. Всяка клетка от матрицата представлява къща от селото. Ако в клетка
има положително число, то ако Иванчо мине през тази къща трябва да вземе толкова количество мляко, колкото е голямо числото. Ако има
отрицателно, то той трябва да продаде толкова количество, колкото е голямо числото по модул. Освен това програмата получава като вход и 
координатите на къщата на Иванчо, координатите на къщата на баба му и количеството, което Иванчо може да носи. Програмата трябва да проверява
дали има път от къщата на Иванчо до къщата на баба му и обратно, като Иванчо трябва да изпълнява поръчките на хората, през чиито къщи минава. Освен това Иванчо иска да е оптимален и да минава само през къщи, през които не е минавал, за да направи най-много оборот. Ако в някакъв момент Иванчо е твърде натоварен или няма достатъчно мляко да даде при посещение на някоя къща, то този път е невалиден. (Противно на физичните закони, Иванчо може да носи отрицателно количество мляко)

### Бонус:
Ако съществува такъв път, да се изведе на екрана.

### Пример:
```
Вход:                                               Изход:
Размер: 5                                           true
Село:
1 5 6 4 -2
-4 10 4 -3 20
0 -4 2 -12 5
5 13 1 1 -7
2 7 5 0 15
Координати на къщата на Иванчо: 1 1
Координати на къщата на баба му: 4 3 
Максимално количество, което може да носи: 15


Бонус:
(1, 1) -> (2, 1) -> (2, 2) -> (3, 2) -> (4, 2) -> (4, 3) -> (3, 3) -> (2, 3) -> (1, 3) -> (1, 2) -> (1, 1)
```